# 今期活動

## 7.21 大遊行

![](/image/promo/721/721-nurse-letter.jpg)

**起點**: 銅鑼灣 維多利亞公園

**時間**: 三點出發 不反對通知書要求活動九點完畢

**終點**: 灣仔 修頓球場

**組織者**: [民間人權陣線](https://www.facebook.com/CivilHumanRightsFront/)

### 衣着

為了保護自己**以及身邊的同行者**, 請穿着 **黑色T恤** 及 **口罩**。 過往在上水元朗的時候, 不名人士主動用近距離拍照來引起衝突 製造混亂。 大家都戴口罩，會大大減低每一個人被落手或者衝突 嘅機會。

建議裝束:

1. **純黑T恤**
    * 如果冇純黑，反轉你件黑Tee + 剪2個tag
    * 建議多帶一兩件以便替換
2. **口罩**.  前線口罩已經唔夠，必須升級用**面罩 / 面巾**，因為可以包埋你對耳
3. 未上頭盔，可以戴 **cap帽** 遮髮型
4. **手套** 唔使留指紋，搬嘢又唔怕整親
5. **太陽眼鏡**遮眼
6. **長褲** 安全過短褲好多
7. 有紋身，用**防曬手袖**。 防曬手袖可以代替保鮮紙
8. 背囊可用 rain cover (**雨套**)
   * 如果冇雨套，就盡量冇 / 少logo，可以拆嘅logo就拆。 例如 用線聯上去嘅，另外唔可以有任何裝飾物
9.  **純色鞋**，如果有logo可以用電線膠布 / 牛皮膠紙 / 醫生膠布
10. 唔好戴錶、手鐲、頸鏈等等可以認到你嘅飾物

::: tip 來源 及 更多提示

可以參照[整合正確隱藏身份](https://lihkg.com/thread/1327279)

:::

### 保護自己

鬥爭可避則避, 希望各位可以盡量控制自己情緒。 硬碰硬 有機會原告變被告; 如果對方收錢搞事, 同佢講道理係嘥時間。 如果對方有意圖生事的話, 可以試下用嘻嘻哈哈、幽默方式打發。 佢想你嬲 你就係唔嬲 佢吹你唔漲。

但如避無可避一定要郁手，係鏡頭面前讀咗呢段先盡量保護自己：

* **如對方打人** 「你襲擊，現在行使公民拘捕權！」 (最好比佢實質打中先用，否則未必入到)
* **如有收到人身傷害** 「你傷人，現在行使公民拘補權！」
* **如有黑社會自爆** 「你聲稱三合會成員，現在行使公民拘補權！」
* **如有冒警人士兼有帶攻擊性武器** (記住一定要有埋武器先可以，否則唔夠level用) 「你非法管有攻擊性武器，現在行使公民拘補權」

::: tip 來源及更多提示

可以參照[前線以及和理非 做足準備](https://lihkg.com/thread/1334474/page/1)

:::

如果被捕, 可以參考[另文](./info/help/)。